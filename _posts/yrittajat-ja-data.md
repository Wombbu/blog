---
title: "Miksi toimitusjohtaja vastusti Esplanadin kokeilua ja mitä voimme oppia datasta?"
excerpt: ""
date: "2023-08-10T17:00:00.000Z"
readingTime: "5"
tags: "Tampere, Helsinki, Data"
coverImage:
  url: "/assets/blog/keskustat-autoilu-ja-yrittajat/cover3.jpg"
  desc: "Kluuvikatu Helsingissä"
  credit: "Lauri Nevanperä"
---

Helsinkiläiset väittelivät kiivaasti Esplanadin katukokeilusta. Keskustelu oli tuttua Tampereen Hämeenkadun keskustelusta, mutta yksi asia jäi erityisesti mieleen.

Ravintolaketju **NoHo Partnersin** toimitusjohtaja Aku Vikström [vastustaa Esplanadin katukokeilua.](https://yle.fi/a/74-20033086). NoHo Partnersilla on lukuisia ravintoloita Esplanadilla ja sen lähellä

## Miksi?

Koska olen perehtynyt tutkimuksiin ja keskustojen elinvoimaisuusdataan, vastustus ravintola-alalta tuli yllätyksenä. [Suomessa kadun muutos kävelykaduksi kasvattaa mediaanimyyntiä 23%, hyödyttäen nimenomaan ravintoloita eniten.](https://www.hel.fi/static/liitteet/kaupunkiymparisto/julkaisut/aineistot/aineistoja-09-20.pdf)

Kaikki kokemukset sekä tilastot kertovat, että nimenomaan Vikströmin yritys hyötyisi kokeilusta. Miksi hän vastustaa kokeilua? Vastaus tuli hieman yllättäen vastaan Twitter-virrassani.

<blockquote style="margin-bottom: 24px" class="twitter-tweet" data-conversation="none"><p lang="fi" dir="ltr">Meillä ei ole tästä tarkkaa dataa, mutta eri konsepteihin ja eri tilanteita varten tullaan eri kulkuneuvoilla. Esimerkiksi työssäkäyvien ja sitä kautta lounasasiakkaiden osuudesta autoilijat ovat varmasti enemmistöä. Vastaavasti yökerhoasiakas harvemmin tulee autolla.</p>&mdash; Aku Vikström (@AkuVikstrm) <a href="https://twitter.com/AkuVikstrm/status/1661423927984259078?ref_src=twsrc%5Etfw">May 24, 2023</a></blockquote> <script async src="https://platform.twitter.com/widgets.js" charset="utf-8"></script>

Vikströmin mukaan työssäkäyvistä, eli lounasasiakkaista autoilijat ovat **"varmasti enemmistöä"**.

Ero reaalimaailmaan on valtava, sillä [kaikista Helsingin työmatkoista **23%** tehdään autolla](https://www.hel.fi/static/liitteet/kaupunkiymparisto/julkaisut/julkaisut/julkaisu-06-23.pdf). Ydinkeskustaan suuntautuvissa työmatkoissa luku on oletettavasti alhaisempi.

@graph[23 Autoilun osuus koko Helsingin työmatkoista]

Osviittaa antaa myös Helsingin Kaupungin ja Helsingin Kauppakamerin teettämä [asiointiselvitys](https://www.hel.fi/static/liitteet/kaupunkiymparisto/julkaisut/julkaisut/julkaisu-22-19.pdf).

![Ostovoiman virtaus Helsingin keskustaan](/assets/blog/keskustat-autoilu-ja-yrittajat/ostovoiman-virtaus.jpeg)

@graph[8 Autoilun osuus Helsingin keskustan ravintoloissa käytetystä rahasta]

Minun ei ole tarkoitus lytätä henkilöautoilua keskustaan saapumisen tapana. Päin vastoin se on **monelle käytännöllisin tapa saapua keskustaan**. Esplanadin kokeilua voi vastustaa henkilöautoliikenteen sujuvuuden näkökulmasta. Esplanadin kokeilun vastustaminen vetoamalla näivettymiseen on kuitenkin harhaanjohtavaa.

**Vikströmin oletukset ovat valtavasti pielessä**. Hän on saanut [paljon mediatilaa](https://yle.fi/a/74-20033086) vastustaessaan kokeilua, joka kaikkien kokemusten, tutkimusten ja tilastotietojen mukaan hyödyttää juuri hänen johtamaansa yritystä.

[@preview](https://yle.fi/a/74-20033086)

Mikäli kärkijohtajan oletukset ovat näin pahasti pielessä, voinee olettaa että tätä tietoa ei ole tavallisella kivijalkayrittäjälläkään.

> ...kävelykeskustojen kehittymisen yhtenä merkittävänä esteenä Suomessa ovat yrittäjien kielteiset asenteet. Kiinnostavaa tämä on etenkin sen valossa, että kävelykeskustat lisäävät keskustan vetovoimaa ja kasvattavat kävelykaduilla sijaitsevien kadunvarsiliikeyrittäjien liikevaihtoa huomattavasti [Helsingin kävelykeskustan suunnittelu ydinkeskustan kadunvarsiliikeyrittäjien näkökulmasta](https://core.ac.uk/download/pdf/14922585.pdf)

## Ei uutta

Ilmiö on tuttu Suomesta ja maailmalta. Samat keskustelut käydään vuodesta toiseen. Tutkimustulokset ja kokemukset ovat kuitenkin samanlaisia ympäri maailman, vuosikymmenestä toiseen.

**Muutama esimerkki:**

- Tampereen kokoisessa Groningenissa päätettiin 60-luvulla kehittää kävelykeskustaa. [Yrittäjät raivostuivat. Poliitikkoja joutui poliisisuojeluun](https://www.theguardian.com/cities/2015/jul/29/how-groningen-invented-a-cycling-template-for-cities-all-over-the-world). Groningenin keskustasta tuli valtava kaupallinen sekä kaupunkikuvallinen menestys.
- Slovenian Ljubljana loi laajan kävelykeskustan. Kansalaiset ja yritykset protestoivat äärimmäisesti. [10 vuotta myöhemmin 97% asukkaista kannattaa muutosta](https://www.bigissue.com/news/environment/people-protested-when-this-capital-city-went-car-free-now-they-love-it/)
- Helsingissä Mikonkadun kävelykatu-uudistusta vastustettiin raskaasti yrittäjien toimesta. Muutos tehtiin, ja yritysten liikevaihto kasvoi huomattavasti.
- Aleksanterinkatu ry vastusti kadun muuttamista kävelykaduksi. Kun kadusta tehtiin kävelykatu, kadun kauppojen liikevaihto nousi huomattavasti, Aleksanterinkatu ry:n toiminnanjohtaja sai potkut

[Klikkaa itsesi virtuaalikierrokselle Groningenin kauppakeskustaan](https://earth.google.com/web/search/groningen/@53.21764889,6.56692585,10.04541733a,0d,60y,331.27821321h,80.59913221t,0r/data=CigiJgokCWHbo0-XwE5AEaBZwp2Gvk5AGaAtwgD0yDdAIT1mOJrzwDdAIhoKFlBIVFhyMVhMT1cyQU5OQ2F5ME1QcmcQAg)

Kaava on toistuva:

- Hyvin äänekäs vastustus
- Muutos on menestys niin yrittäjille kuin kaupunkilaisille
- Vanhaan ei haluta palata

## Ymmärrystä tarvitaan puolin ja toisin

**Muutosvastarinnan ymmärtää monilla toimialoilla**. Esimerkiksi Mikonkadun muutoksessa kävelykaduksi rautakauppa oli ainoa katumuutoksesta kärsinyt yritys. Samaten [erikoiskaupalle muutos kävelykaduksi ei ole aina kannattava](https://www.fcg.fi/nakemyksia/kavelykatujen-lisaaminen-keskusteluttaa-mita-tiedamme-vaikutuksista-kivijalkakauppoihin/). Yksityisyrittäjillä **koko toimeentulo** voi olla kiinni kivijalassa, ja muutosvastaisuuden ymmärtää. Tämä on hyvin inhimillistä, eikä yrittäjiä ei tule syyllistää.

Kuitenkin, kävelykaduksi muuttaminen kasvattaa asiakasvirtoja massiivisesti. Kohtasin konkreettisimman esimerkin tästä tänä keväänä Tampereen Tuomiokirkonkadulla. Kulkijamäärä ja tunnelma muuttuu täysin, kun katu vaihtuu kävelykaduksi. Esimerkki on äärimmäinen, mutta kuvastaa kävelykatujen vetovoimaa.

<figure>
 <video muted autoplay loop>
  <source src="/assets/blog/keskustat-autoilu-ja-yrittajat/tuomiokirkonkatu.mp4" type="video/mp4">
</video>
</figure>

> Suomessa jalankulkijoiden määrän on havaittu kasvavan usein 30–100 % [FCG - Kävelykatujen lisääminen keskusteluttaa – mitä tiedämme vaikutuksista kivijalkakauppoihin?](https://www.fcg.fi/nakemyksia/kavelykatujen-lisaaminen-keskusteluttaa-mita-tiedamme-vaikutuksista-kivijalkakauppoihin/)

**Kaupunkikeskustat eivät olleet koskaan kokeneet näin paljoa painetta elinvoiman säilyttämiselle**. Voit lukea kaupunkikeskustoihin kohdistuvista uhista artikkelissani:

[@preview](https://www.laurinevanpera.fi/posts/keskustojen-naivettyminen)

## Mitä kaupunki voi tehdä

Kaupungit kerätäävät dataa ja teettävät tutkimuksia enemmän kuin koskaan. Ei riitä, että datasta julkaistaan raportteja, vaan datan tulisi olla helposti saavutettavaa ja ymmärrettävää. **Kerättyä tietoa tulisi aktiivisesti jakaa yrittäjille ja asukkaille ymmärrettävässä muodossa**. Pyrin itse jakamaan tilastoja ja tulkintoja datasta [Twitterissä](https://twitter.com/LauriNevanpera)

Työn tulee olla jatkuvaa ja näkyvää, sillä disinformaatio leviää somessa helposti. Esimerkiksi [Kruunusillat-raitiotietä](https://fi.wikipedia.org/wiki/Kruunusillat) on spinnattu "Miljardin polkupyörä- ja raitiovaunusillaksi", vaikka todellisuudessa hanke sisältää kymmenen kilometriä raitotietä, kolme siltaa sekä pysäkit. Hanke maksaa **kokonaisuudessaan 326 M€**. Disinformaatio levisi nopeasti hyvin laajalle.

<blockquote class="twitter-tweet"><p lang="fi" dir="ltr">Nyt kun Suomi köyhtyy, kuinka fiksulta tuntuu, että Helsinki käyttää miljardi euroa polkupyörä- ja raitiovaunusiltaan?</p>&mdash; Päivän Byrokraatti (@pbyrokraatti) <a href="https://twitter.com/pbyrokraatti/status/1566882092671180802?ref_src=twsrc%5Etfw">September 5, 2022</a></blockquote> <script async src="https://platform.twitter.com/widgets.js" charset="utf-8"></script>

## Datalla parempaa kaupunkia

Minusta yksi hienoimmista tavoista käyttää dataa kaupunkilaisten arjen parantamiseen on Turun joukkoliikenteen [Parhaan hinnan lippu](https://www.foli.fi/fi/parhaan-hinnan-lippu-f%C3%B6li-sovelluksesta). Käyttäjän tarvitsee vain ostaa kertalippuja tarpeen mukaan, ja mikäli lippuihin on mennyt esimerkiksi viikkolipun verran rahaa, päivittyy käyttäjän lippu automaattisesti viikkolipuksi. Tämä malli myös muihin kaupunkeihin!

Paikkatietodataa voidaan hyödyntää liikenne- ja asiakasvirtojen ennustamiseen. Tästä on hyötyä niin liikennesuunnittelussa kuin yrittäjillekin. Tampereella on julkistettu [Tampereen Pulssi](https://www.tamperelainen.fi/paikalliset/5919394) palvelu, joka ennustaa seuraavan viikon asiakasvirtoja kivijalkayrittäjille.

<blockquote class="twitter-tweet"><p lang="fi" dir="ltr">No nyt! Tampere-sovellukseen on tullut keskustan kävijäennusteet joka huomioi sään ja tapahtumat.<br><br>Tällä tavoin helpotetaan yritysten aukiolojen ja työvuorojen suunnittelua.<br><br>Videolla ensi lauantain kävijämääriä Hämeenkadulla. Näitä voit käydä myös itse katsomassa <a href="https://t.co/qdG6jqf7Bm">https://t.co/qdG6jqf7Bm</a> <a href="https://t.co/3AEFyGY8cb">pic.twitter.com/3AEFyGY8cb</a></p>&mdash; Lauri Nevanperä (@LauriNevanpera) <a href="https://twitter.com/LauriNevanpera/status/1656340473437384705?ref_src=twsrc%5Etfw">May 10, 2023</a></blockquote> <script async src="https://platform.twitter.com/widgets.js" charset="utf-8"></script>

Mitä paremmin kaupunkilaiset ovat perillä kaupunkinsa asioista, sitä parempia päätöksiä kyetään tekemään. **Esplanadin kokeilusta tullaan keräämään huomattavia määriä dataa**. Ensimmäiset tulokset julkaistaan vuoden 2023 lopulla. Tulen raportoimaan tuloksista [Twitterissä](https://www.twitter.com/LauriNevanpera).

**Mikäli kaupunkien keräämä data kiinnostaa, löydät sitä seuraavista lähteistä**

[Suomen dataportaali](https://www.avoindata.fi/fi)
[Tampereen dataportaali](https://data.tampere.fi/fi/)
[Tampereen karttapalvelu](https://kartat.tampere.fi/oskari/)
[Helsingin dataportaali](https://hri.fi/fi/)
[Helsingin karttapalvelu](https://kartta.hel.fi/)
[Turun dataportaali](https://www.turku.fi/avoindata)
[Oulun dataportaali](https://data.ouka.fi/fi/)

[Swecon Vaikuttava kaupunki -podcastissa](https://www.sweco.fi/ajankohtaista/uutiset/swecon-vaikuttava-kaupunki-podcastin-jakso-12-miten-data-voi-parantaa-kaupunkilaisten-arkea/) on puitu datan hyödyntämistä kaupunkikehityksessä.
