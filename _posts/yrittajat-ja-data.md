---
title: "Miksi toimitusjohtaja vastusti Esplanadin kokeilua ja mitä voimme oppia datasta?"
excerpt: ""
date: "2023-08-10T17:00:00.000Z"
readingTime: "5"
tags: "Tampere, Helsinki, Data"
coverImage:
  url: "/assets/blog/keskustat-autoilu-ja-yrittajat/cover3.jpg"
  desc: "Kluuvikatu Helsingissä"
  credit: "Lauri Nevanperä"
---

Helsinkiläiset väittelivät kiivaasti Esplanadin katukokeilusta. Keskustelu oli tuttua Tampereen Hämeenkadun keskustelusta, mutta yksi asia jäi erityisesti mieleen.

Ravintolaketju **NoHo Partnersin** toimitusjohtaja Aku Vikström [vastustaa Esplanadin katukokeilua.](https://yle.fi/a/74-20033086). NoHo Partnersilla on lukuisia ravintoloita Esplanadilla ja sen lähellä

## Miksi?

Koska olen perehtynyt tutkimuksiin ja keskustojen elinvoimaisuusdataan melko paljon, vastustus ravintola-alalta tuli todella yllätyksenä. [Suomessa kadun muutos kävelykaduksi kasvattaa mediaanimyyntiä 23%, hyödyttäen nimenomaan ravintoloita eniten.](https://www.hel.fi/static/liitteet/kaupunkiymparisto/julkaisut/aineistot/aineistoja-09-20.pdf)

Minkä vuoksi Vikströn haluaa ampua johtamaansa firmaa jalkaan? Vastaus tuli hieman yllättäen vastaan Twitter-virrassani.

<blockquote style="margin-bottom: 24px" class="twitter-tweet" data-conversation="none"><p lang="fi" dir="ltr">Meillä ei ole tästä tarkkaa dataa, mutta eri konsepteihin ja eri tilanteita varten tullaan eri kulkuneuvoilla. Esimerkiksi työssäkäyvien ja sitä kautta lounasasiakkaiden osuudesta autoilijat ovat varmasti enemmistöä. Vastaavasti yökerhoasiakas harvemmin tulee autolla.</p>&mdash; Aku Vikström (@AkuVikstrm) <a href="https://twitter.com/AkuVikstrm/status/1661423927984259078?ref_src=twsrc%5Etfw">May 24, 2023</a></blockquote> <script async src="https://platform.twitter.com/widgets.js" charset="utf-8"></script>

Vikströmin mukaan työssäkäyvistä, eli lounasasiakkaista autoilijat ovat **"varmasti enemmistöä"**.

Tajusin, että Vikström ei tunne tilastoja, ja toimii tunnepohjalta. [Kaikista Helsingin työmatkoista **23%** tehdään autolla](https://www.hel.fi/static/liitteet/kaupunkiymparisto/julkaisut/julkaisut/julkaisu-06-23.pdf). Ydinkeskustaan suuntautuvissa työmatkoissa luku on oletettavasti alhaisempi.

Osviittaa antaa myös Helsingin Kaupungin ja Helsingin Kauppakamerin teettämä [asiointiselvitys](https://www.hel.fi/static/liitteet/kaupunkiymparisto/julkaisut/julkaisut/julkaisu-22-19.pdf).

<img src="/assets/blog/keskustat-autoilu-ja-yrittajat/ostovoiman virtaus.jpeg" alt="Tilasto asiointiselvityksestä. Autoilun osuus 8%" />

@graph[23 Autoilun osuus koko Helsingin työmatkoista]

@graph[8 Autoilun osuus Helsingin keskustan ravintoloissa käytetystä rahasta]

Ero todellisuuden ja Vikströmin puheiden välillä on valtava. Mikäli kärkijohtajalla on näin suuri ero luulojen ja todellisuuden välillä, voinee olettaa että tätä tietoa ei ole tavallisella kivijalkayrittäjälläkään.

> ...kävelykeskustojen kehittymisen yhtenä merkittävänä esteenä Suomessa ovat yrittäjien kielteiset asenteet. Kiinnostavaa tämä on etenkin sen valossa, että kävelykeskustat lisäävät keskustan vetovoimaa ja kasvattavat kävelykaduilla sijaitsevien kadunvarsiliikeyrittäjien liikevaihtoa huomattavasti [Helsingin kävelykeskustan suunnittelu ydinkeskustan kadunvarsiliikeyrittäjien näkökulmasta](https://core.ac.uk/download/pdf/14922585.pdf)

## Ei uutta

Ilmiö on tuttu Suomesta ja maailmalta. Samat keskustelut käydään vuodesta toiseen, vaikka tutkimukset ja kokemukset ovat selkeitä

**Muutama esimerkki:**

- Tampereen kokoisessa Groningenissa päätettiin 60-luvulla kehittää kävelykeskustaa. [Yrittäjät raivostuivat. Poliitikkoja joutui poliisisuojeluun](https://www.theguardian.com/cities/2015/jul/29/how-groningen-invented-a-cycling-template-for-cities-all-over-the-world). Groningenin keskustasta tuli valtava kaupallinen sekä kaupunkikuvallinen menestys.
- Slovenian Ljubljana loi laajan kävelykeskustan. Kansalaiset ja yritykset protestoivat äärimmäisesti. [10 vuotta myöhemmin 97% asukkaista kannattaa muutosta](https://www.bigissue.com/news/environment/people-protested-when-this-capital-city-went-car-free-now-they-love-it/)
- Helsingissä Mikonkadun kävelykatu-uudistusta vastustettiin raskaasti yrittäjien toimesta. Muutos tehtiin, ja yritysten liikevaihto kasvoi huomattavasti.
- Aleksanterinkatu ry vastusti kadun muuttamista kävelykaduksi. Kun kadusta tehtiin kävelykatu, kadun kauppojen liikevaihto nousi huomattavasti, Aleksanterinkatu ry:n toiminnanjohtaja sai potkut

[Klikkaa itsesi virtuaalikierrokselle Groningenin kauppakeskustaan](https://earth.google.com/web/search/groningen/@53.21764889,6.56692585,10.04541733a,0d,60y,331.27821321h,80.59913221t,0r/data=CigiJgokCWHbo0-XwE5AEaBZwp2Gvk5AGaAtwgD0yDdAIT1mOJrzwDdAIhoKFlBIVFhyMVhMT1cyQU5OQ2F5ME1QcmcQAg)

Kaava on toistuva:

- Hyvin äänekäs vastustus
- Muutos on menestys niin yrittäjille kuin kaupunkilaisille
- Vanhaan ei haluta palata

Muutosvastarinnan ymmärtää monilla toimialoilla. Esimerkiksi Mikonkadun muutoksessa kävelykaduksi rautakauppa oli ainoa katumuutoksesta kärsinyt yritys. Samaten erikoiskaupalle muutos kävelykaduksi ei ole aina kannattava.

Kuitenkin, kävelykaduksi muuttaminen keskimäärin kasvattaa yritysten liikevaihtoa. Yksityisyrittäjillä kuitenkin koko toimeentulo voi olla kiinni kivijalassa, ja muutosvastaisuuden ymmärtää. Tämä on hyvin inhimillistä, eikä yrittäjiä ei tule syyllistää.

## Mitä kaupunki voi tehdä

Kaupungit kerätäävät dataa ja teettävät tutkimuksia enemmän kuin koskaan. Ei riitä, että datasta julkaistaan raportteja, vaan datan tulisi olla helposti saavutettavaa ja ymmärrettävää. **Kerättyä tietoa tulisi aktiivisesti jakaa yrittäjille ja asukkaille ymmärrettävässä muodossa**. Pyrin itse jakamaan tilastoja ja tulkintoja datasta [Twitterissä](https://twitter.com/LauriNevanpera)

Työn tulee olla jatkuvaa ja näkyvää, sillä disinformaatio leviää somessa helposti. Esimerkiksi [Kruunusillat-raitiotietä](https://fi.wikipedia.org/wiki/Kruunusillat) on spinnattu "Miljardin polkupyörä- ja raitiovaunusillaksi", vaikka todellisuudessa hanke sisältää kymmenen kilometriä raitotietä, kolme siltaa sekä pysäkit. Hanke maksaa 326 M€ kokonaisuudessaan. Disinformaatio levisi nopeasti hyvin laajalle.

<blockquote class="twitter-tweet"><p lang="fi" dir="ltr">Nyt kun Suomi köyhtyy, kuinka fiksulta tuntuu, että Helsinki käyttää miljardi euroa polkupyörä- ja raitiovaunusiltaan?</p>&mdash; Päivän Byrokraatti (@pbyrokraatti) <a href="https://twitter.com/pbyrokraatti/status/1566882092671180802?ref_src=twsrc%5Etfw">September 5, 2022</a></blockquote> <script async src="https://platform.twitter.com/widgets.js" charset="utf-8"></script>

## Datalla parempaa kaupunkia

Minusta yksi hienoimmista tavoista käyttää dataa kaupunkilaisten arjen parantamiseen on Turun joukkoliikenteen [Parhaan hinnan lippu](https://www.foli.fi/fi/parhaan-hinnan-lippu-f%C3%B6li-sovelluksesta). Käyttäjän tarvitsee vain ostaa kertalippuja tarpeen mukaan, ja mikäli lippuihin on mennyt esimerkiksi viikkolipun verran rahaa, päivittyy käyttäjän lippu automaattisesti viikkolipuksi. Tämä malli myös muihin kaupunkeihin!

Paikkatietodataa voidaan hyödyntää liikenne- ja asiakasvirtojen ennustamiseen. Tästä on hyötyä niin liikennesuunnittelussa kuin yrittäjillekin. Tampereella on julkistettu [Tampereen Pulssi](https://www.tamperelainen.fi/paikalliset/5919394) palvelu, joka ennustaa seuraavan viikon asiakasvirtoja kivijalkayrittäjille.

<blockquote class="twitter-tweet"><p lang="fi" dir="ltr">No nyt! Tampere-sovellukseen on tullut keskustan kävijäennusteet joka huomioi sään ja tapahtumat.<br><br>Tällä tavoin helpotetaan yritysten aukiolojen ja työvuorojen suunnittelua.<br><br>Videolla ensi lauantain kävijämääriä Hämeenkadulla. Näitä voit käydä myös itse katsomassa <a href="https://t.co/qdG6jqf7Bm">https://t.co/qdG6jqf7Bm</a> <a href="https://t.co/3AEFyGY8cb">pic.twitter.com/3AEFyGY8cb</a></p>&mdash; Lauri Nevanperä (@LauriNevanpera) <a href="https://twitter.com/LauriNevanpera/status/1656340473437384705?ref_src=twsrc%5Etfw">May 10, 2023</a></blockquote> <script async src="https://platform.twitter.com/widgets.js" charset="utf-8"></script>

Mitä paremmin kaupunkilaiset ovat perillä kaupunkinsa asioista, sitä parempia päätöksiä kyetään tekemään.

**Mikäli kaupunkien keräämä data kiinnostaa, löydät sitä seuraavista lähteistä**

[Suomen dataportaali](https://www.avoindata.fi/fi)
[Tampereen dataportaali](https://data.tampere.fi/fi/)
[Tampereen karttapalvelu](https://kartat.tampere.fi/oskari/)
[Helsingin dataportaali](https://hri.fi/fi/)
[Helsingin karttapalvelu](https://kartta.hel.fi/)
[Turun dataportaali](https://www.turku.fi/avoindata)
[Oulun dataportaali](https://data.ouka.fi/fi/)

[Swecon Vaikuttava kaupunki -podcastissa](https://www.sweco.fi/ajankohtaista/uutiset/swecon-vaikuttava-kaupunki-podcastin-jakso-12-miten-data-voi-parantaa-kaupunkilaisten-arkea/) on puitu datan hyödyntämistä kaupunkikehityksessä.
