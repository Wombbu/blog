---
title: "Moro! Mukava tavata."
excerpt: "Ajatus blogista kypsyi viimein teoiksi. Tässä kirjoituksessa esittelen itseni ja kerron sivuston tarkoituksesta ja toteutuksesta."
date: "2023-01-31T05:35:07.322Z"
readingTime: "4"
tags: "Morienttes"
coverImage:
  url: "/assets/blog/2023-01-31-moro/cover.jpg"
  desc: "Minä kirjoittamassa tätä artikkelia."
---

Perimätieto kertoo että uuden sivuston ensimmäisessä artikkelissa tulee esitellä itsensä. Olen Lauri Nevanperä, tamperelainen johtava käyttöliittymäohjelmistokehittäjä. Intohimoni on kaupunkisuunnittelu, asuminen sekä paikallispolitiikka. Olen kirjoittamishetkellä aktiivinen <a href="https://www.twitter.com/LauriNevanpera" target="_blank">Twitterissä.</a>

> Nykyajan hektisessä digitaalimaailmassa tuskin ehtii pukemaan housuja aamulla, joten tarkoitukseni on edelleen pitää postaukset napakoina ja mediarikkaina

Twitterissä tekstien ketjuttaminen 280 merkin yksittäisiksi twiiteiksi on viestinnälliesti opettavaista, mutta laajojen asioiden esille tuomiseen se ei ole hyvä formaatti. Tästä syystä halusin toisen alustan kirjoituksilleni.

Käyttöliittymäohjelmoijana luontevinta oli tehdä oma sivusto "pitkästä tavarasta", eli itse ohjelmoiden. Kyseessä on siis aito _koodiartesaanin_ tekemä sivusto.

Nykyajan hektisessä digitaalimaailmassa tuskin ehtii pukemaan housuja aamulla, joten tarkoitukseni on edelleen pitää postaukset napakoina ja mediarikkaina. Artikkelit tulevat sisältämään kuvia, videoita ja audiota. Äänitän pidemmät artikkelit, jotta artikkelin voi kuunnella esimerkiksi aamupuuroa keittäessä.

Artikkeleiden listasivulla tagit sekä suuret kuvat ohjaavat lukijaa löytämään mielenkiinnon kohteensa.

Olen suuri journalismin kuluttaja, ja halusin artikkelisivun muistuttavan sanomalehteä. Artikkelisivulla on pääteviivallinen <a href="https://fonts.google.com/specimen/Vollkorn" target="_blank">Vollkorn</a> -fontti. Vollkorn on melko eläväinen fontti, ja soljuu luettaessa mielestäni mukavasti. Muu sivusto käyttää pääteviivatonta <a href="https://fonts.google.com/specimen/Work+Sans" target="_blank">Work Sans</a> -fonttia.

Sivusto on suunniteltu saavutettavaksi ja semanttiseksi. Mikäli ongelmia löytyy, olethan yhteydessä minuun <a href="https://www.twitter.com/LauriNevanpera" target="_blank">Twitterissä.</a> tai <a href="mailto:lauri.nevanpera@gmail.com" target="_blank">mailitse.</a>

Sivuston inspiraationa on toiminut kollegani <a href="https://www.aripalo.com" target="_blank">Ari Palon</a>, ohjelmistokehitysopettaja <a href="https://kentcdodds.com/" target="_blank">Kent C. Doddsin</a>, <a href="https://www.hs.fi" target="_blank">HS.fi</a> sekä <a href="https://www.yle.fi" target="_blank">Yle.fi</a> -verkkosivustot.

**Kiitos mielenkiinnosta!** Toivottavasti koet artikkelit hyödyllisiksi. Tavoitteeni on olla varteenotettava, kantaaottava lähde kaupunkisuunnittelun ja kaupunkien saralla.

## Nörteille

Sivusto on luotu Next.js 13 -viitekehyksellä, ja se on deployattu Vercelin palveluihin. Sivusto käyttää hyväksi React 18:ssa esiteltyä server components -arkkitehtuuria. Sivusto on suunniteltu staattista html-generointia silmälläpitäen, ja tarkoitukseni on toteuttaa staattinen generointi kunhan tuki saapuu Next.js 13 app-kansiolle. Sivusto on tyylitelty tailwind css-viitekehyksellä. Artikkelit kirjoitetaan MD-formaatilla, ja kirjoitukset parsitaan html-muotoon build-aikaisesti käyttäen gray-matter sekä remark -kirjastoja. Sivusto on avointa lähdekoodia, löydät ohjelmakoodin <a href="https://github.com/Wombbu/blog" target="_blank">Github</a> -verkkosivustolta.
