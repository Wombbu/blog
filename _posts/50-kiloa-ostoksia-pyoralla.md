---
title: "50 kiloa ostoksia polkupyörällä?"
excerpt: "Kuormapyörät ovat yleistyneet Suomessa. Onko niissä kuitenkaan ainesta henkilöauton korvaajaksi?"
date: "2023-03-18T17:00:00.000Z"
readingTime: "10"
tags: "Kuormapyörä, Talous"
coverImage:
  url: "/assets/blog/50-kiloa-pyoralla/kuva14.jpeg"
  desc: "Ikean Ivar-kaappi matkalla kotiin"
  credit: "Lauri Nevanperä"
---

Kuormapyörät ovat yleistyneet katukuvassa. Taloudellisessa mielessä pyörä onkin järkevä hankinta. Tavara kulkee, kunto kohenee ja rahaa jää käytettäväksi paikallisten yrittäjien palveluksiin auton lyhennysten ja käyttökulujen sijaan. Selvää on kuitenkin että mökkireissuja ei näillä tehdä. Tässä lyhyessä, hyvin visuaalisessa artikkelissa käyn läpi mihin kuormapyörä soveltuu ja mihin ei.

## Mitä näillä voi kuljettaa?

Aloitetaan ilmiselvästä kysymyksestä. Miten näillä kulkee tavara? Kuva kertoo enemmän kuin tuhat sanaa, joten seuraavassa kuvia kuormapyöristä tositoimissa Tampereella.

<figure>
  <img loading="lazy" src="/assets/blog/50-kiloa-pyoralla/kuva19.jpeg" style=" object-fit: cover;" />
  <figcaption>50 kiloa kissanruokaa / Kuva Lauri Nevanperä</figcaption>
</figure>

<figure>
  <img loading="lazy" src="/assets/blog/50-kiloa-pyoralla/kuva39.jpeg" style=" object-fit: cover;" />
  <figcaption>Koira / Kuva Rea Kukkamäki</figcaption>
</figure>

<figure>
  <img loading="lazy" src="/assets/blog/50-kiloa-pyoralla/kuva37.jpeg" style=" object-fit: cover;" />
  <figcaption>Neljä baarijakkaraa / Kuva Mari Heiskanen</figcaption>
</figure>

<figure>
  <img loading="lazy" src="/assets/blog/50-kiloa-pyoralla/kuva32.jpeg" style=" object-fit: cover;" />
  <figcaption>Muuttokuorma / Kuva Juno TODO</figcaption>
</figure>

<figure>
  <img loading="lazy" src="/assets/blog/50-kiloa-pyoralla/kuva9.jpeg" style=" object-fit: cover;" />
  <figcaption>Ilmastointilaite ja lattiatuuletin / Kuva Lauri Nevanperä</figcaption>
</figure>

Tavara siis kulkee, ja oikeastaan erinomaisesti. Pyörän koosta ja mallista riippuen nyrkkisääntönä voi pitää, että mikäli ostokset mahtuvat ostoskärryyn, ne saa kuljetettua kuormapyörällä kotiin.

Vanhemmat raportoivat lastensa rakastavan kuormapyörämatkoja, ja kieltämättä voisin ajatella matkan päiväkotiin viimasta ja ulkoilmasta nauttien, vilttien alla olevan rikas kokemus.

## Kenelle tämä sopii

Mikäli päivittäiset palvelusi ja työpaikkasi ovat alle 10 kilometrin etäisyydellä, sinulla on lapsia tai jostain muusta syystä tarvitset tavaran- tai ihmistenkuljetuskapasiteettia, auton vaihto kuormapyörään voi olla sinulle käytännöllistä. Autoliiton laskelmien mukaan keskihintaisen auton omistaminen maksaa 500 euroa kuukaudessa, ja uskoisin että hyvin monet löytäisivät tälle muutakin käyttöä.

Mikäli asut kaukana palveluista ja joudut ajamaan päivittäin pitkiä matkoja, kuormapyörä ei todennäköisesti ole sinulle käytännöllinen laite.

## Kuinka pitkän matkan voin ajaa

Kuormapyörä kulkee lähes yhtä kevyesti kuin tavallinen pyörä. Käyttäisin tässä samaa nyrkkisääntöä kuin tavallisella pyörällä taitettavissa matkoissa. Seuraavat luvut ovat siis päivittäin taitettaville yhdensuuntaisille matkoille (esim. työmatkat)

- 0 - 5 km kevyesti (0 - 20 min)
- 5 - 7 km ok (20 min - 30 min)
- 7 - 10 km ajettavissa (30 min - 45 min)
- 10 - 20 km tilastojen mukaan tälläisiä päivittäisiä matkoja taitetaan lähinnä sähköpyörillä

Matkojen raskaus riippuu asuinpaikkasi infran tasosta. 10 km hyvälaatuista pyöräbaanaa on täysin eri asia kuin 10 km sokkeloista, jaettua kävely- ja pyörätietä. Oululaiset siis voivat lisätä muutaman kilometrin lisää. Myös sähköavusteisuus lisää kilometrejä.

Mikäli asut kaukana palveluista, kuormapyörä ei todennäköisesti ole sinun juttusi.

<figure>
  <img loading="lazy" src="/assets/blog/50-kiloa-pyoralla/kuva17.jpeg" style=" object-fit: cover;" />
  <figcaption>Harva ajaa polkupyörällä päivittäin yli 10 km yhdensuuntaisia matkoja / Kuva Lauri Nevanperä</figcaption>
</figure>
