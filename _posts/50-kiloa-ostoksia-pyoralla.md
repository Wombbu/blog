---
title: "50 kiloa ostoksia polkupyörällä?"
excerpt: "Kuormapyörät ovat yleistyneet Suomessa. Onko niissä kuitenkaan ainesta henkilöauton korvaajaksi?"
date: "2023-03-19T17:00:00.000Z"
readingTime: "3"
tags: "Liikenne, Talous"
coverImage:
  url: "/assets/blog/50-kiloa-pyoralla/cover.jpeg"
  desc: "Ikean Ivar-kaappi matkalla kotiin"
  credit: "Lauri Nevanperä"
tweet: "https://twitter.com/LauriNevanpera/status/1637881500711395333"
---

Kuormapyörät ovat yleistyneet katukuvassa. Suomalaiset kaupungit ovat 60-luvulla alkaneen hajauttamisen jälkeen alkaneet jälleen tiivistyä, ja monet alkavat löytämään päivittäiset palvelunsa kävely- tai pyöräilymatkan etäisyydeltä. Kuormapyörä onkin noussut yhä useammalle järkeväksi valinnaksi auton korvaajana.

Etenkin taloudellisessa mielessä kuormapyörä on järkevä hankinta. Tavara kulkee, kunto kohenee ja rahaa jää käytettäväksi paikallisten yrittäjien palveluksiin auton lyhennysten ja käyttökulujen sijaan. Selvää on kuitenkin että mökkireissuja ei näillä tehdä. Tässä lyhyessä, hyvin visuaalisessa artikkelissa käyn läpi mihin kuormapyörä soveltuu ja mihin ei.

## Mitä näillä voi kuljettaa?

Aloitetaan ilmiselvästä kysymyksestä. Miten näillä kulkee tavara? Kuva kertoo enemmän kuin tuhat sanaa, joten seuraavassa kuvia kuormapyöristä tositoimissa.

<figure>
  <img loading="lazy" src="/assets/blog/50-kiloa-pyoralla/kuva19.jpeg" style=" object-fit: cover;" />
  <figcaption>50 kiloa kissanruokaa / Kuva Lauri Nevanperä</figcaption>
</figure>

<figure>
  <img loading="lazy" src="/assets/blog/50-kiloa-pyoralla/kuva39.jpeg" style=" object-fit: cover;" />
  <figcaption>Koira</figcaption>
</figure>

<figure>
  <img loading="lazy" src="/assets/blog/50-kiloa-pyoralla/kuva37.jpeg" style=" object-fit: cover;" />
  <figcaption>Neljä baarijakkaraa / Kuva Mari Heiskanen</figcaption>
</figure>

Tavara kulkee, ja oikeastaan hyvin. Pyörän koosta ja mallista riippuen nyrkkisääntönä voi pitää, että mikäli ostokset mahtuvat ostoskärryyn, ne saa kuljetettua kuormapyörällä kotiin.

Vanhemmat raportoivat lastensa rakastavan kuormapyörämatkoja, ja kieltämättä voisin ajatella matkan päiväkotiin viimasta ja ulkoilmasta nauttien, vilttien alla olevan rikas kokemus.

## Kenelle tämä sopii

Mikäli päivittäiset palvelusi ja työpaikkasi ovat alle 10 kilometrin etäisyydellä, sinulla on lapsia tai jostain muusta syystä tarvitset tavaran- tai ihmistenkuljetuskapasiteettia, auton vaihto kuormapyörään voi olla sinulle käytännöllistä. <a href="https://yle.fi/a/3-10042081" target="_blank">Autoliiton laskelmien mukaan keskihintaisen auton omistaminen maksaa 500 euroa kuukaudessa</a>, ja uskoisin että hyvin monet löytäisivät rahalle muutakin käyttöä.

Mikäli asut kaukana palveluista tai joudut ajamaan päivittäin pitkiä matkoja, kuormapyörä ei todennäköisesti ole sinulle käytännöllinen auton korvaaja. Nyrkkisääntönä päivittäisistä matkoista voi pitää seuraavaa:

- **0 - 5 km** Kevyt (0 - 20 min)
- **5 - 7 km** Ok (20 min - 30 min)
- **7 - 10 km** Ajettavissa (30 min - 45 min)
- **10 - 20 km** Tilastojen mukaan tälläisiä päivittäismatkoja taitetaan lähinnä sähköpyörillä

Sähköavusteisuus ja hyvä pyöräilyinfrastruktuuri (huom oululaiset) mahdollistavat pidemmät päivittäismatkat

<figure>
  <img loading="lazy" src="/assets/blog/50-kiloa-pyoralla/kuva17.jpeg" style=" object-fit: cover;" />
  <figcaption>Harva ajaa polkupyörällä päivittäin yli 20 km / Kuva Lauri Nevanperä</figcaption>
</figure>

## Täytyisi päästä mökille

Elämässä on tilanteita jolloin autoa tarvitaan. Kun taksi ei ole sopiva vaihtoehto, autonvuokrauspalvelut tarjoavat vaihtoehdon. Suomeen on viime vuosina ilmestynyt kohtuuhintaisia autonvuokrauspalveluita kuten <a href="https://omago.fi/" target="_blank">Omago</a> tai <a href="https://gomore.fi/" target="_blank">Gomore</a>. Päivävuokrat lähtevät n. 40 eurosta. Digitalisaatio on helpottanut huomattavasti auton vuokrausta ja uskonkin että vastaisuudessa yhä useampi valitsee auton ajoittaisen vuokraamisen sen omistamisen sijaan.

## Turvallisuus

Kuormapyörät ovat yhtä turvallisia kuin tavalliset polkupyörät, ja monesti vakaampia. Mitä alempana kuorman painopiste on, sitä vakaampi ajettava pyörä on lastattuna. Pyöriä on erilaisia, kaikkein vakaimpia ovat pyörät joissa rahti on kuljettajan ja etupyörän välissä, hyvin lähellä maata.

## Entäs talvella

Talvella kuormapyörä kulkee siinä missä tavallinenkin pyörä. Monesti vakaammin sillä etupäässä on enemmän painoa ja rengas raivaa paremmin lunta tai loskaa. Lehtien kommenttipalstoilla on noussut 2010-luvulla ilmiö jossa ihmiset kommentoivat pyöräliikenneartikkeleihin, että Suomessa ei voi talvisin pyöräillä. Ihmettelen tätä, sillä esimerkiksi Oulussa 8% _kaikista_ matkoista tehdään talvisin pyörällä

<figure>
  <img loading="lazy" src="/assets/blog/50-kiloa-pyoralla/kuva9.jpeg" style=" object-fit: cover;" />
  <figcaption>Ilmastointilaite ja lattiatuuletin / Kuva Lauri Nevanperä</figcaption>
</figure>

## Mitä tavallisella pyörällä voi kuljettaa

Tavaran kuljettaminen pyörällä ei tarvitse kuormapyörää. Etenkin peräkärryn kanssa tavallinen pyörä voi olla melkoinen työjuhta. Suureen reppuun mahtuu myös yllättävän paljon tavaraa.

<figure>
  <img loading="lazy" src="/assets/blog/50-kiloa-pyoralla/kuva28.jpeg" style=" object-fit: cover;" />
  <figcaption>Muuttokuorma / Kuva Juno Valta</figcaption>
</figure>

## Loppusanat

Kuromapyörä voi olla monelle ympärivuotinen auton korvaaja ja taloudellisen liikkumavaran mahdollistaja. Ostopäätöstä tehdessä kannattaa kuitenkin miettiä omia päivittäisiä matkoja. Seuraavien vuosikymmenien aikana yhä useammille mahdollistuu lyhyiden päivittäismatkojen vapaus, sillä kaupunkisuunnittelu on siirtymässä 60-lukulaisesta hajautuneiden istumakaupunkien ideologiasta ajatteluun jossa lähes kaikki palvelut olisivat 15 min etäisyydellä. Tästä aiheesta lisää myöhemmin.

[@youtube](JF6WVW5-CvY Hääpari ja kuljettaja / Video Lauri Nevanperä)

**Päivitys:**
Artikkeli vartin kaupungeista löytyy täältä:
[@preview](https://www.laurinevanpera.fi/posts/kaupunkisuunnittelu-on-murroksessa)
