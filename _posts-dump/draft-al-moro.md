---
title: "Moro-liite on poliittinen."
excerpt: "Aamulehden Moro-liite on tullut tunnetuksi poliittisista ja värittyneistä kannanotoista. Muutama päivä takaperin Kauppahallin Kauppiasyhdistys joutui puuttumaan asiaan."
date: "2024-03-11T17:00:00.000Z"
readingTime: "3"
tags: "Tampere, Politiikka, Journalismi"
coverImage:
  url: "/assets/blog/al-moro/cover.JPG"
  desc: "Halo-ilmiö Tampereen yllä"
  credit: "Lauri Nevanperä"
---

Selasin Facebookia muutama vuosi takaperin, juuri ennen kunnallisvaaleja. Vastaani tuli Aamulehti Moron pääkirjoitus kunnallisvaaleista. _Nämä ovat liikennevaalit_, julisti Moro-liitteen päätoimittaja Jari Mylläri. Samana aamuna oli julkaistu Perussuomalaisten kunnallispoliitikon Veikko Vallinin kirjoitus kunnallisvaaleista. _Nämä ovat liikennevaalit_, julisti myös Vallin.

Sattumaa tai ei, asia jäi mieleeni etenkin kun Moro-liitteen liikennetohtori oli varavaltuutettu, ja ehdolla Perussuomalaisten kunnallisvaaliehdokkaana.

<maps-embed location="Ritakatu 11, Tampere"></maps-embed>

Aloin seuraamaan Moro-liitteen uutisointia ja pääkirjoituksia tarkemmin. Lehti oli liikennepoliittinen, tästä ei ole kahta sanaa. Seuraava kirjoitus on hyvä esimerkki Moron poliittisesta vaikuttamisesta. Etenkin tunteikas lopetus on vahva: **Vihervasemmistolle ideologia on ihmisiä tärkeämpää.**

![Aamulehti Moron päätoimittaja Jari Mylläri ei peittele poliittisuuttaan, päinvastoin. Hän on poliittinen vaikuttaja](/assets/blog/al-moro/artikkeli.JPG)

Liikennevaalit menivät Moron kannalta hyvin. Moron liikennetohtori, Perussuomalaisten Arto Grönroos pääsi läpi.

## Kauppiasyhdistys Moron raflaavaa journalismia vastaan

Tampereen Kauppanhallin kauppiasyhdistys älähti muutama päivä sitten Moron klikkiuutisoinnista.

**Tampereen Kauppahallin käy samalla tavalla kuin muuallakin maailmassa** -otsikoitu [pääkirjoitus](https://www.aamulehti.fi/moro/art-2000010274835.html) maalaa kuvaa Kauppahallin dramaattisesta muutoksesta perinteisestä kauppahallista ravintolamaailmaksi joka palvelee hyvin lähialueiden toimistotyöntekijöiden lounasreissuja. Viestiä höystetään tarkoitushakuisella kysymyksellä

![Moro on tunnettu kyselyistään](/assets/blog/al-moro/viikon-kysymys.jpg)

Kuten [kauppiaiden vastineessa](https://kauppahalli.tampere.fi/paivanpolttavat/vastine-kauppahalli-haastaa-aamulehden-klikkiuutisoinnin-luodut-mielikuvat-yksipuolisia-ja-ymmartamattomia/) todetaan, totuus ei ole lainkaan niin raflaava kuin pääkirjoitus antaa ymmärtää. Vastine tuo hyvin esille suuren paikallismedian **vastuun**, joka tässä on päässyt unohtumaan. Seuraavassa nostoja vastineesta:

- Faktat faktoina – 33 yrityksestä 12 tarjoaa lounasta
- Innovatiivisia elintarvikepuoteja on vaikea houkutella paikkaan, jonka paikallismedia on leimannut isoksi lounasravintolaksi.
- **Eikö siis olisi tärkeämpää tukea paikallista pienyrittäjyyttä, kokonaisvaltaisen kestäviä arvoja ja ydinkeskustan elävöittämistä, leimaamisen, lokeroinnin ja klikkiotsikoinnin sijaan?**

Etenkin viimeinen kauppiaiden nostama kohta olisi syytä muistaa Morossa. Minusta Aamulehti Moro on henkilöytynyt liikaa Jari Myllärin maailmankuvan sanansaattajaksi.

Näpertelystä ei ole kyse. Moro-liite tavoittaa [136 000](https://www.aamulehti.fi/kotimaa/art-2000009870739.html) lukijaa joka viikko. Myllärillä on valtaa tamperelaisten mielipiteisiin eikä hän ujostele käyttää sitä. Tätä mahdollisuutta on käytetty vuosien varrella ahkerasti.

Seuraavassa kappaleessa kerron millä tavoin Jari Mylläri on käyttänyt Aamulehti Moroa maailmankuvansa levittämiseen:

## Päätoimittaja Jari Mylläri ja vaikutusvalta

Moron poliittiset kannanotot vaihtelevat tunteikkaista kirjoituksista (ranta-tampellan pyöräonnettomuus) haastatteluihin (kauppakamari, perunaa myyvä), henkilökohtaisiin kirjeisiin Kalervo Kummolalle (??). Viime aikoina erityistä huomiota on saanut pysäköinninvalvonta, eli Sami Hurinki. Tästä lisää myöhemmässä kappaleessa.

![Yksi Moron käyttämistä tekniikoista on tehdä oma kysely, jolla perustellaan agendaa "Kaupunkilaisten mielipiteillä"](/assets/blog/al-moro/kaupunkilaiset.jpg)

Aamulehti Moron liikennetohtori Arto Grönroos saa palstatilaa paljon. [Uusista valtuustoaloitteista uutisoidaan hanakasti](https://www.aamulehti.fi/moro/art-2000010147041.html). Kun Grönroos tekee valtuustoaloitteen ratikkapysäkin nimimuutoksesta, Mylläri kirjoittaa **Tampereen kadunnimitoimikunta ei anna tuumaakaan periksi**.

![Moron liikennetohtoria, Perussuomalaisten kunnanvaltuutettua Arto Grönroosia buffataan usein](/assets/blog/al-moro/gronroos.jpg)

### Hyvä Kalervo Kummola, entä Kaupunkatu ja Tammelantori
